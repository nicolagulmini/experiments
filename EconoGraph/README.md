Stavo leggendo Borges e, come ogni volta che leggo Borges, mi si accendono combinazioni singolari di neuroni.
Ho pensato: sarebbe interessante provare a modellare un sistema economico in cui i nodi, agenti economici con un patrimonio, interagiscono tra loro tramite transazioni di denaro. 
Ciascuna delle quantità coinvolte nelle transazioni (che rappresentano furti, prestiti, tasse, stipendi, regali...) potrebbe essere aleatoria e condizionata del patrimonio degli agenti in gioco.
I nodi potrebbero essere divisi in classi, e una serie di metriche interessanti può essere calcolata e monitorata nel tempo.

Basta questa breve descrizione per rendersi conto della complessità di un tale modello, e non mi sono mai addentrato in questo argomento a sufficienza per poter avanzare ipotesi di lavoro che mi permettessero di proseguire con questo esercizio mentale.
Sono certo che applicare la teoria dei grafi a modelli approssimati dell'economia non sia una cosa nuova, e la sola scelta, definizione e calcolo di una metrica può essere oggetto di ricerche approfondite...
per cui ho lasciato stare. 

Poi ho pensato: perché non esibire l'idea a ChatGPT e chiedere di svilupparla? Parte del risultato è contenuto nel notebook. 
